<html>
    <head>
        <link rel="stylesheet" type="text/css" href="geriaukartis.css">
        <link href='https://fonts.googleapis.com/css?family=DM Serif Display' rel='stylesheet'>
        <style>
            body {
                font-family: 'DM Serif Display';font-size: 15px;
            }
            </style>
    </head>
    <body>
        <h1 class="h">Iš ryžių malūno išaugusi imperija: „Samsung“ kelias į šlovę ir pinigus</h1>
        <p><a href="file:///C:/Users/gamap/Desktop/niekamneidomu/skandinuos.html">atgal</a></p>
       <p align="center">
        Jei šią bendrovę pavadintume „Trimis žvaigždėmis“, daugelis neatspėtų, kas ji, nors kone kiekvienas yra naudojęsis Pietų Korėjos gamintojo<br>
        „Samsung“ elektroniniais prietaisais. Korėjiečių kalba Sam reiškia tris, Sung – žvaigždes, kurios šiai tautai simbolizuoja didybę, galią ir gausą.<br>
        Ambicingas pavadinimas galbūt ir rodo, jog prieš 80 metų prekybos įmonę įsteigęs Lee Byung-chullas tikėjo, kad vieną dieną jį taps didelė ir galinga.<br>
        Šiandien „Samsung“ pasauliui siūlo itin daug vartojimo prekių ir paslaugų, pradedant elektronika ir automobiliais, baigiant draudimo paslaugomis ir laivų<br>
        statyba. Tai vienas atpažįstamiausių ir geriausiai vertinamų prekės ženklų pasaulyje.<br>
        <img class="jpg" src="https://i2.alfi.lt/32728/9/6.jpg" alt="error404"><br>
        Prekės ženklas „Samsung“ pirmiausia siejamas su aukštosiomis technologijomis, ypač – išmaniųjų telefonų, televizorių ir kompiuterių. Vis dėlto 1938 m. Pietų<br>
        Korėjoje, Tegu mieste, 28-erių verslininko įkurta bendrovė savo istoriją pradėjo visai ne nuo to. L. Byung-chullas ėmėsi žemės ūkio produkcijos eksporto į<br>
        Kiniją, vėliau – ir tekstilės bei trąšų verslo. Tik praėjusio amžiaus 7-ajame dešimtmetyje buvo įkurtas padalinys „Samsung Electronics“, reikšmingai pakeitęs<br>
        bendrovės istoriją.<br>
        „Galaxy S9“ protėvis – džiovinta žuvis<br>
        L. Byung-chullas užaugo daugiavaikėje pasiturinčių ūkininkų šeimoje. Jis buvo įstojęs į Vasedos universitetą Tokijuje, tačiau mokslų nebaigė. Sulaukęs 28-erių<br>
        kaip palikimą gavo malūną, nuo kurio ir pradėjo verslą. Vien malti ryžius jauno vyro netenkino, jis nusprendė ieškoti naujų užsiėmimų.<br>
        1938 m. įmonę „Samsung Trading Co“ – dabartinės Pietų Korėjos technologijų milžinės „Samsung“ pirmtakę – jis įsteigė turėdamas vos 30 tūkst. vonų (apie 23 eurų)<br>
        „kapitalą“. Iš pradžių L. Byung-chullas ėmėsi eksporto – savo gamybos makaronus, vaisius, daržoves ir džiovintą žuvį tiekė į Mandžiūrijos regioną Kinijoje. Didžiąją<br>
        dalį produkcijos supirkdavo iš smulkiųjų Tegu ir aplinkinių rajonų ūkininkų.<br>
        Verslas klostėsi gerai ir netrukus „Samsung Trading Co“ jau dirbo 40 žmonių. 1947 m. įmonės padalinys įkurtas ir Seule. Netrukus L. Byung-chullo bendrovei, kaip ir<br>
        visam Korėjos pusiasaliui, teko atlaikyti didelius išbandymus per trejus metus trukusį karą.<br>
        Nepaisydamas to, verslininkas nenuleido rankų ir plėtė verslą į kitas rinkas. Po Korėjos karo, 1953 m., L. Byung-chullas ėmėsi cukraus gamybos ir Pusano mieste<br>
        įkūrė bendrovę „Cheil Jedang“. Kiek vėliau jis susidomėjo tekstilės verslu ir pastatė Pietų Korėjoje tuo metu didžiausią vilnos fabriką.<br>
        <a href="https://www.alfa.lt/straipsnis/50297503/is-ryziu-maluno-isaugusi-imperija-samsung-kelias-i-slove-ir-pinigus">šaltinio nuoroda</a>
       </p>
    </body>
</html>